# Qwentes Backend Application

Il tempo massimo per la consegna è di 10 giorni dalla ricezione delle specifiche via email.

Lo sviluppo può essere fatto su GitHub, GitLab o qualsiasi altro portale. Una volta terminato inviare il link della repo
via email (la stessa email che ha inviato queste specifiche).

Il candidato può scegliere se eseguire l'esercizio in PHP in JS.

## Premessa

L'esercizio consiste nello sviluppare le API REST di un'ipotetica piattaforma di content publishing.

La piattaforma permette la gestione degli utenti, la gestione dei post e la gestione dei commenti.

Il file [swagger.yml](swagger.yml) contiene la documentazione delle API.

E' consentito solo l'utilizzo del DB MySQL.

E' preferibile l'utilizzo di microframework come Express, Fastify, Slim, Mezzio, ... rispetto a framework come NestJS,
Laravel o Symfony.

Nel caso in cui non si riuscisse a terminare tutto l'esercizio la cosa che verrà presa piu in considerazione è la
qualità del codice, non la quantità:

- organizzazione del codice (Screaming Architecture)
- utilizzo dell'architettura esagonale
- corretta divisione tra dominio e componenti infrastrutturali

---

## Requisiti minimi

Al minimo di tutto l'esercizio deve includere le 5 implementazioni elencate di seguito.

### 1) Docker setup

Includere una configurazione di `Docker` o `Docker Compose` e le istruzioni per lanciare l'applicativo ed eseguire i
comandi da cli. L'esercizio verrà lanciato su una macchina vergine dove è presente solo Docker quindi è
molto importante che la configurazione di Docker includa tutte le dipendenze necessarie (Webserver, DB, ecc)

### 2) Migrazioni DB

Implementare migrazioni e fixtures per la gestione degli utenti.

### 3) Comando da CLI

Realizzare un comando da CLI per la creazione degli utenti che rispetti questa signature:

```
> user:create <givenName> <familyName> <email> <password>
```

### 4) Autenticazione

Il processo di autenticazione avviene invocando la rotta `POST /login` (l'unica non protetta da autenticazione) che
verifica la bontà delle credenziali fornite e ritorna un JWT che contiene queste informazioni:

Header:

```
{
  "alg": "HS256",
  "typ": "JWT"
}
```

Payload:

```
{
  "name": "[nome e cognome dell'utente loggato]",
  "email": "[email dell'utente loggato]",
  "given_name": "[nome dell'utente loggato]",
  "family_name": "[cognome dell'utente loggato]",
  "exp": 1516242622, // timestamp che indica la scadenza del token
  "iat": 1516239022 // timestamp con la creazione del token
}
```

Il JWT deve avere un lifetime di 60 minuti.

### 5) CRUD User

Implementare le API per la gestione degli utenti come documentato sullo swagger.

I requisiti impongono che:
- Non sono ammessi più utenti con la stessa email
- La password dell'utente deve rispettare questi vincoli:
  - lunghezza minima 6 caratteri
  - deve contenere almeno 1 numero
  - deve contenere almeno 1 carattere minuscolo
  - deve contenere almeno 1 carattere maiuscolo
  - deve contenere almeno 2 caratteri speciali tra questi: `,`, `.`, `:`, `;`, `-`, `_`, `$`, `%`, `&`, `(`, `)`, `=`
  - non può contenere 2 caratteri identici consecutivi
  - non può contenere la local-part dell'indirizzo email (la local-part è la stringa prima del carattere `@`)

---

## Nice to have

Implementare la logica e le modifiche al DB necessarie per il CRUD + la ricerca dei posts.

La ricerca google-like con il parametro `q` deve cercare sia nel `title` che nel `body` del post.

---

## API specs

### HTTP request headers

Tutte le richieste devono includere almeno questi headers:

- `Content-Type: application/json`
- `Accept: application/json`
- `Authorization: Bearer <JWT ottenuto dopo l'autenticazione>` (questo deve essere incluso in tutte le richieste a parte
  quella per l'autenticazione)

In caso di assenza di uno o più di questi headers le API devono ritornare un errore.

### Query parameters

#### Sorting

il parametro `sort[]` viene usato da tutte le API che forniscono la possibilità di ordinare i risultati.

I valori che si possono passare a `sort` rispettano un formato preciso: `+/-<sortField>`. Dove il `+` indica che si
intende sortare `ASC` il `-` che si vuole sortare `DESC`. Se non è passata alcuna indicazione il comportamento di
default è `ASC`.

E' possibile indicare più campi sui quali si intende sortare usando più parametri `sort[]`. Es:

```
?sort[]=-createdAt&sort[]=+quantityOfLikes
```

In questo caso il client sta indicando la volontà di ordinare le risorse per `createdAt` DESC e `quantityOfLikes` ASC.

#### Paging

Il paging delle risorse avviene usando i parametri:

- `page` il numero di pagina che si intende richiedere (inizia da 1)
- `perPage` il numero di risorse per pagina ritornate (minimo 1)

#### Altro

Come per il `sorting` tutte le volte che c'è bisogno di passare più di un valore ad un parametro in query string si usa
il formato con `[]` alla fine del nome del parametro.

Come esempio si può usare l'API `GET /posts` che per filtrare i post per tags usa il parametro `tags[]`. Salvo diverse
indicazioni i valori passati vengono sempre usati in una combinazioni di tipo `OR`.

Esempio:

```
GET /posts?tags[]=js&tags[]=backend
```

In questo caso le API devono ritornare tutti i post taggati `js` o `backend`.

### Errori

Lo swagger delle API non fornisce volutamente indicazioni sulla gestione degli errori e dei response di errore.

E' fortemente consigliato l'utilizzo dello standard [RFC7807](https://datatracker.ietf.org/doc/html/rfc7807) ma il
candidato è libero di procedere con l'implementazione che preferisce l'importante è rispettare i business requirements
indicati di seguito.

---